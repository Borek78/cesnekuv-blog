---
layout: default
Title: Česnekův blog o léčení se pomocí stravy
---

<br><br>

Vítejte na mém blogu.<br><br>

Česnekův blog je o léčbě pomocí stravy.<br><br>

Chtěl jsem napsat email kamarádovi. Má chronickou boreliózu a vypadly mu tři zuby. Zuby by mu ale padat neměly, je mu jen něco přes čtyřicet. Od emailu jsem nakonec upustil a začal jsem psát tento blog. <br><br>

V roce 2010 jsem byl psychicky i fyzicky v dezolátním stavu. Spal jsem i šestnáct hodin denně a zbytek dne jsem proležel. Každou noc jsem se několikrát vzbudil naprosto zpocený. V létě jsem snadno dostal úžeh, v zimě mi byla neustále zima. Měl jsem silné bolesti hlavy a chronický zánět močových cest... Výraz »Únavový syndrom« byl pro označení mých problémů <span class="eufemismus">eufemismus.</span>

### VLOČKY S JOGURTEM

Pak jsem se jednoho dne ráno vzbudil a uvařil jsem si snídani. Rád jsem ke snídani snědl velkou misku dobře uvařených ovesných vloček s trochou jogurtu. Po snídani jsem vyrazil nakoupit do města. Tam se mi ale udělalo špatně, bylo mi opravdu na omdlení. Musel jsem si sednout. Po chvíli jsem si uvědomil, že si opět potřebuji dát k něco jídlu.<br><br>

Šel jsem si koupit moje oblíbené koláče a dopotácel jsem se zpět na lavičku. Pořád jsem si ale ještě nebyl jistý, jestli neomdlím. Začal jsem jíst koláče. Když jsem je jedl, nabyl jsem silný dojem, že ty moje problémy musí souviset s jídlem. V mojí mysli se objevila tato myšlenka:

<div class="citace">
To přece není možný. Vždyť je to teprve hodinu a půl, co jsem snědl opravdu velkou misku ovesných vloček s jogurtem. Těma vločkama jsem se vysloveně nacpal. A už mám opět hlad. Moje zdravotní problémy musí souviset s tím, co jím.
</div>

To byl začátek mého uzdravování.<br><br>

Následující tři měsíce se mi podařilo postupně vyřadit všechen cukr, sladkosti, čokolády a koláče. Musel jsem postupovat pomalu. Tuším, že to byly ořechy, kterými jsem je nahrazoval.<br><br>

Po třech měsících jsem zjistil, že moje noční zimomřivost nepatrně ustoupila a moje akné bylo o 70% procent lepší. Svitla mi naděje.<br><br>

Ale co dál?

### OBILOVINY

Začal jsem postupně vynechávat všechny obiloviny i pseduobiloviny (quinoa, pohanka... ). A k mému překvapení jsem opět silně reagoval (bolesti hlavy, nespavost... ) na jejich náhlé snížení. Opět jsem musel dělat změny pomalu. Trvalo mi čtyři měsíce, než jsem dokázal vyřadit obiloviny i pseudobiloviny z jídelníčku.<br><br>

A opět se stalo něco pozitivního: zmizely moje roky trvající záněty močových cest. Konec bolestivému močení! Zároveň velmi mírně ustoupily i ostatní symptomy. <br><br>

Obiloviny i pseudoobiloviny obsahují velké množtví proteinu (cca 12%). Lidé, kteří je ze stravy vypustí, musí protein získat někde jinde, a proto musí jíst více masa, vajec a ořechů. To byl i můj případ.

<div class="citace">
První lidé chodili po Zemi před více než dvěma miliony let. Živili se jako lovci a sběrači. Až v neolitu, někdy před 12 tisíci lety, začali lidé konzumovat pšenici a další obiloviny.<br><br>

Z pohledu evoluce konzumujeme obiloviny a pseudobiloviny stále velmi krátce. To je jeden z důvodů, proč mnoha lidem, včetně mě, jejich vynechání prospělo.

</div>

### UZDRAVOVÁNÍ

Moje zdraví se v průběhu následujících let postupně zlepšovalo. Všechny moje symptomy pomalu mizely. Změny, které se s mým tělem děly, mě často překvapovaly. Pomocí následujího seznamu se pokusím celý proces mého uzdravování popsat:

<ul>
<li> prvních několik let jsem jedl především potraviny, které jsem předešlé roky konzumoval jen málo: máslo, sádlo, játra, vejce, maso a zelenina. </li>

<li>z mého jídelníčku jsem vypustil i luštěniny. Těch jsem ale stejně moc nejedl, takže to problém nebyl. </li>

<li> ze začátku mě překvapilo, že mě potraviny jako je sádlo tolik chutnaly. Jak to bylo možné? Dnes už to vím. Bylo to prostě proto, že mému tělu hodně chyběly.  </li>

<li> asi rok jsem jedl opravdu velmi kalorickou a tučnou stravu. Až přibližně po jednom roce jsem si poprvé všiml, že si k večeři dám raději pár jablek než vajíčka smažená na sádle a cibulce.  </li>

<li>i v průběhu dalších let jsem pozoroval, jak se moje strava mění. Sádlo, vajíčka, játra a masové vývary už jsem nedokázal jíst v takovém množství jako na začátku mojí cesty. Stále častěji jsem je musel dopňovat ovocem, saláty, ořechy a syrovou zeleninou. </li>

<li> syrovou zeleninu a ovoce jsem na začátku vůbec nejedl. Nechutnaly mi. Především saláty jsem dokázal zařadit do jídelníčku až po několika letech. </li>

<div class="citace">
<div class="citace-nadpis">Závislost na sladkostech</div>

Byl jsem dlouhé roky závislý na sladkostech (čokoládách, koláčích, různých sladkých sušenkách... ) Překvapilo mě, že tato závislost nezmizela dlouho poté, co jsem sladkosti přestal jíst. Při každé návštěvě obchodu s potravinami jsem byl v pokušení si nějakou tu sladkost koupit.<br><br>

Trvalo asi tři roky, než moje chuť na sladké zcela zmizela. Už dávno mi pohled na sladkosti vůbec nic neříká. Asi před rokem mi někdo dal čokoládu. Kousek jsem snědl, ale vůbec mi nechutnala. Skončila v koši. Tam čokolády patří!<br><br>

Jinými slovy, konzumace sladkostí a závislost na sladkostech jsou dvě různé věci. Ty první roky jsem byl abstinující čohokolik a sladkoholik, teď už ani to ne.

</div>

<li>těch několik let, kdy jsem byl opravdu hodně nemocný, jsem měl každou zimu chřipku, která měla velmi těžký průběh: trvala několik týdnů, měl jsem horečky ke 40 stupňům. To se postupně měnilo. První rok poté, co jsem začal měnit stravu, už to bylo jen 38 stupňů, další rok 37. Zároveň byl průběh mého zimního onemocnění vždy kratší. Už několik let se mi chřipky v zimě vyhýbají.</li>

<!--
<div class="graf-nadpis">Symptomy chřipky v čase</div>
<div class="graf-osy">
<div class="funkce-nahoru"></div>

</div>
-->

<li>postupně se měnila nejen skladba mého jídelníčku, ale i množství jídla, které jsem jedl. Jedl jsem čím dál méně! Velmi příjemně mě překvapilo, že se každý rok prodlužovaly intervaly mezi jednotlivými jídly. Nemusel jsem už jíst tak často. Konečně jsem mohl dělat i něco jiného než jen vařit, spát a trávit.</li>

<li>v každé fázi mého uzdravování moje tělo potřebovalo jiné potraviny. Většinou to bylo tak, že jsem každé tři nebo čtyři měsíce musel nějakým způsobem změnit svůj jídelníček. Často to bylo tak, že jsem „objevil“ potravinu, kterou jsem ještě před půl rokem vůbec jíst nemohl nebo jsem ji mohl jíst jen velmi málo.</li>

<li>především vždy na jaře jsem pozoroval, jak se můj jídleníček změnil a odlehčil.</li>
</ul>

<div class="citace">
<div class="citace-nadpis">PŮSTY</div>

Jednou z léčebných metod, které jsem si zkusil, byly půsty. Dočetl jsem se, že mají blahodárný vliv na lidské zdraví. Funguje to prý tak, že každý další půst je pro lidské tělo snadnější. Ale nefungovalo mi to. Držel jsem asi deset jednodenních půstů, ale hlad jsem měl neustále stejný. Vzdal jsem to. <br><br>

Dál jsem se věnoval léčení pomocí stravy a, světe div se, intervaly mezi jednotlivými jídly se přirozeně prodlužovaly. Nemusel jsem se vůbec do ničeho nutit. Jen jsem musel dbát na to, aby složení mojí stravy bylo optimální.<br><br>

Po několika letch jsem zjistil, že pro mě vůbec není problém nejíst odpoledne. Někdy jsem dokonce spontánně půstoval celý den. Nikoli proto, že jsem se rozhodl, že nebudu jíst – prostě jsem neměl hlad.

</div>

### Postřehy

V průběhu těch prvních let, kdy jsem se uzdravoval, jsem intenzivně studoval výživu. Přečetl jsem mnoho knih, blogů a viděl tisíce videí o léčení, především pak o léčení pomocí stravy. A všiml jsem si, že:

<ul>
<li> je možné se léčit pomocí stravy; není to možné vždy, ale někdy ano. Dokonce i Buddha mluvil o tom, že když upravíte stravu, je možné se vyléčit. Část jeho rozpravy <a href="tri-typy-pacientu.html">Tři typy pacientů</a> jsem přeložil do češtiny, najdete ji na stránce <a href="blog.html">BLOG.</a> </li>
<li>léčení pomocí stravy je velmi individuální věc. Někteří lidé se vyléčí, když – podobně jako já – vyřadí z jídelníčku obiloviny. Další skupina lidí se vyléči ze stejné nemoci tak, že do svého jídelníčku zařadí velké monožství syrových potravin (říká se tomu Raw Food).</li>

<li>vegánství ani vegetariánství nejsou nutně etické způsoby stravování. Často tito lidé totiž zapomínájí sami na sebe a vegánstvím nebo vegetariánstvím si ubližují. Stalo se to mě a stalo se to i mnoha dalším lidem. </li>

<li> měl bych si pečlivě všímat toho, co mi chutná. Jakmile najdu nějakou potravinu, která mi chutná, je to výhra. Znamená to, že jsem našel něco, co mému tělu chybělo. Tuto nově „objevenou“ potravinu bych měl jíst co možná nejvíce.</li>

<li>ne všechno, co mi chutná, je pro mě dobré. Když jsem byl opravdu hodně nemocný, rád jsem si dal třeba makovec nebo banán: chutnalo mi to. Po konzumaci těchto potravin jsem ale nikdy necítil, že „to bylo přesně to, co jsem potřeboval“.</li>

<li> o výživě existuje mnoho skvělých knih. Výrazně mě ovlivnily knihy Nourishing Traditions od Sally Fallon a GAPS Protocol od Dr. Natashy Cambell McBride. Obě tyto knihy vyšly i v češtině pod názvy <a href="http://kosimesnadno.cz/index.php?route=product/product&product_id=99">Vyživující tradice</a> a <a href="https://www.janadellplotnarkova.cz/produkt/gaps-terapeuticky-protokol/">GAPS: terapeutický protokol.</a> </li>

<li> především kniha o GAPS na mě měla velký vliv. V souvislosti s GAPS se používá výraz „GAPS dieta“, který je ale velmi nepřesný a zavádějící. GAPS není soubor pravidel, který by se měl dodržovat. GAPS je pouze soubor tipů a návodů a každý si  můsí najít svoji cestu, jakým způsobem je aplikovat. Nemusí to být vůbec snadné. </li>

<li>moderní věda nevěděla všechno před sto lety, neví to dnes a nebude to vědět ani za sto let. Když má někdo vzorový krevní obraz a i všechny další testy jsou v pořádku (a že jich je dnes mnoho), neznamená to, že je s tělem všechno v pořádku.</li>

<li> testy na celiakii jsou matoucí. Měl jsem je negativní a přesto jsem velmi citlivě reagoval bolestí hlavy na můj oblíbený bulgur a gluten, který v něm je.</li>

<li> podvýživa není v naší moderní době nic neobvyklého. Když má někdo nadváhu, neznamená to, že netrpí podvýživou. Být obalený tukem a mít ve všech tkáních dostatek živin jsou dvě rozdílné věci.</li>
</ul>

A jak to šlo dál?<br><br>

Šlo to dobře. Špatná výživa ale nebyl můj jediný problém. Ale o tom až zase někdy jindy.

### Odkazy

Chtěl bych zmínit především [FB skupinu GAPS dieta.](https://www.facebook.com/groups/2004790799796793) Je skvělá. Jejími členy je mnoho chytrých a vzdělaných lidí, kteří mají zkušenosti s léčbou a regenerací lidského těla pomocí stravy.<br><br>

Vedu si také FB stránku [GAPS dieta - Česnekova cesta z hlubin špatného zdraví](https://www.facebook.com/gaspdieta). <br><br>

Mějte se hezky a<br>
ať jste všichni zdraví.<br><br>

Česnek<br><br>

P.S. Téměř žádná práva vyhrazena. Viz. info o licenci v patičce.
